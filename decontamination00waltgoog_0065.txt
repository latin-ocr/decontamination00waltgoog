-53..

· Quae sententia improbabilis esse mihi videtur, quod in
virginis deductione argumentum totius fabulae positum est ).
Chaerea enim virginem, quae ad Thaidem deducitur, aspicit,
summo amora captus eunuchi vestem induit, virginem vitiat,
in matrimonium ducit. Deinde omnia quoque, quae Thais de
Pamphila Phaedriae narrat, Terentio adscribenda essent, quod
sine dubio Thais, si Pamphila iampridem ab alio amatore ei
donata esset, prius Phaedriae haec narravisset, nt reete Oude-
gecstusll intellexit. Praeterea, si ponimus Pamphilam in Graeca
fabula iam a parvula apud meretricem fuisse aut iam pridem
ab aliquo alio amatore meretrici donatam esse, non intellegimus,
quare Thais, quamquam iam dudum non ignorat puellam civem
Atticam esse, nunc demum operam det, ut illius cognatos inveniat

Quae cum ita sint, me quidem iudice dubitari non potest,
quin in Graeca quoque fabula virgo ad meretricem deducta
sit. Quis Thaidi illud donum misit? Cum Phaedria iam eu·
nuchum et servam Aethiopicam a‘d Thaidem deduci iusserit,
virgo Thaidi ab alio donata est, id est a rivali Phaedriae'
’ Rivali igitur in Menandri quoque Eunucho opus est. Utrum
¹ autem ille rivalis adulescens an miles fuerit, neque fragmentis
neque fabula ipsa ¹pro certo confirmari potest. Sed verisimile
est, quod infelices amatores in omnibus fere comoediis milites
sunt, in Menandri Eunucho quoque rivalem militem fuisse.

Quibus absolutis ad alteram quaestionem transeamus et
disseramus, num ille rivalis in Menandri Eunucho in scaenam
prodierit. lhnius (l. e. p. 18) et militis et parasiti personas
quamquam non tanta arte depictas in Menandri Eunucho in
scaenam prodiisse existimat. lhnium secuti sunt Regelius (l. c.
p. 9110) et Kampius (lc. p. 9). Adhano sententiam confir·
mandam illi viri docti nullum argumentum attulerunt. Si re
vera militis persona iam in Graeca fabula prodiit, intellegere

1) Of. Ph. Fabia l. c. p. 184: „Getta demarche ..... est in·
dispensable pour la suite de l’aetion3 elle motiva la scone 3, οὺ Chaerea
se presente de‘sole d'avoir perdu la traca de Pamphila qu'il suivait, oli
Parmenon lui apprend, qu’elle vient d⁷entrer chez Thale, oh se decide,
enlin, la substitution de Chaerea a l'eunuque.“

2) W. Ι. Oudegeest: De Eunuchi Terentianae exemplis Graecia
disputatio, Amsterdam 1906, p. 26. ’

 

